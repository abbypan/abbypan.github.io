---
layout: post
category : pastime
title:  "张孝祥《六州歌头》"
tagline: ""
tags : [ "语文", "张孝祥" ] 
---
{% include JB/setup %}

长淮望断，关塞莽然平；

征尘暗，霜风劲，悄边声，黯销凝；

追想当年事，殆天数，非人力，洙泗上，弦歌地，亦膻腥；

隔水毡乡，落日牛羊下，区脱纵横；

看名主宵猎，骑火一川明；

笳鼓悲鸣。遣人惊；

念腰间箭，匣中剑，空埃蠹，竟何成；

时易失，心徒壮，岁将零，渺神京；

干羽方怀远，静烽燧，且休兵；

冠盖使，纷驰骘，若为情；

闻道中原遗老，常南望、羽葆霓旌；

使行人到此，忠愤气填膺。有泪如倾。
