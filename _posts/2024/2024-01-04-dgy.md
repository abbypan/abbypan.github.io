---
layout: post
category: tech
title:  "左传·襄公二十四年: 三不朽"
tagline: ""
tags: [ "语文" ] 
---
{% include JB/setup %}

* TOC
{:toc}

二十四年春，穆叔如晋。

范宣子逆之，问焉，曰：“古人有言曰，‘死而不朽’，何谓也？”

穆叔未对。

宣子曰：“昔匄之祖，自虞以上，为陶唐氏，在夏为御龙氏，在商为豕韦氏，在周为唐、杜氏，晋主夏盟为范氏，其是之谓乎？”

穆叔曰：“以豹所闻，此之谓世禄，非不朽也。
鲁有先大夫曰臧文仲，既没，其言立。
其是之谓乎？豹闻之，太上有立德，其次有立功，其次有立言，虽久不废，此之谓不朽。
若夫保姓受氏，以守宗祊，世不绝祀，无国无之。
禄之大者，不可谓不朽。”
