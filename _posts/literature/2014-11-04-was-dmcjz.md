---
layout: post
category : 文史
title:  "王安石《读孟尝君传》"
tagline: ""
tags : [ "宋", "王安石", "读孟尝君传", "散文" ] 
---
{% include JB/setup %}

世皆称孟尝君能得士，士以故归之，而卒赖其力以脱于虎豹之秦。

嗟乎！孟尝君特鸡鸣狗盗之雄耳，岂足以言得士？

不然，擅齐之强，得一士焉，宜可以南面而制秦，尚何取鸡鸣狗盗之力哉？

夫鸡鸣狗盗之出其门，此士之所以不至也。 
